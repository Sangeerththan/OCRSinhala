						ව්දේශ රැකියා ප්‍රවර්ධන හා සුබසාධන අමාත්‍යංශය

මගේ අංකය } MFE/RAD/10/9
ඔබේ අංකය } 
දිනය } 2014.11.24

සියලළුම ප්‍රාදේශීය ලේකම්වරුන් වෙත,

ගෘහස්ත රැකියා සඳහා විදේශගත වන කාන්තාවන්ගේ පවුල් පසුබිම පිළිබඳව වාර්තාව ලබා ගැනීම 

වතු ප්‍රජාවට අයත් කාන්තාවන් සඳහා පවුල් පසුබිම් වාර්තාව ලබා දීමේ දී 
ඔවුන්ගේ පදිංචිය පිළිබඳව සහතිකය අදාළ වතු අධිකාරී වෙතින් ලබා ගැනීමට සලස්වන ලෙස 
ප්‍රාදේශීය ලේකම්වරුන් මා වෙත කරන ලද ඉල්ලීම සලකා බැලීමෙන් අනතුරුව, 
2014/03/06 දිනැතිව මා විසින් ඔබ වෙත එවන ලද පවුල් පසුබිම් වාර්තා අයදුම් පත්‍රයේ (ඇමුණුම 1 සහ ඇමුණුම 2) 
පහත සඳහන් සංශෝධනය සිදු කිරීමට තීරණය කරන ලදී.

						01. " පදිංචිය සහ සිවිල් තත්ත්වය නිවැරදි බව සහතික කරමි/ නොකරමි" යටතේ ඇති 
						ග්‍රාම නිලධාරී අත්සන හා නිළමුද්‍රාව යන්න
						" ග්‍රාම නිලධාරී අත්සන හා නිළමුද්‍රාව/වතු අධිකාරී අත්සන හා නිළමුද්‍රාව" ලෙස සංශෝධනය කරමි. 

මෙම ලිපිය නිකුත් කිරීමෙන් අනතුරුව වතු ප්‍රජාවට අයත් කාන්තාවන් පමණක් සිය පදිංචිය 
අදාළ වතු අධිකාරී මඟින් සහතික කරගෙන ඉදිරිපත් කළ යුතු අතර 
ඔවුන් සඳහා ග්‍රාම නිලධාරි විසින් පදිංචිය සහතික කිරීම අවශ්‍ය නොවේ.

සංශෝධිත පවුල් පසුබිම් වාර්තා අයදුම් පත්‍රය ඇමුණුම් 1 හා ඇමුණුම් 2 ලෙස ඔබ වෙත 
මේ සමඟ යොමු කරන අතර මින් ඉදිරියට මෙම අයදුම්පත්‍රය පමණක් භාවිතා කරන ලෙස ද 
මේ පිළිබඳව අදාළ සියළු පාර්ශවයන් දැනුවත් කරන ලෙස ද කාරුණිකව දන්වමි.

නිශ්ශංක එන විජේරත්න 
ලේකම් 
විදේශ රකියා ප්‍රවර්ධන හා සුබසාධන අමාත්‍යාංශය 

පිටපත්:
1. ලේකම් - රාජ්‍ය පරිපාලන හා ස්වදේශ කටයුතු අමාත්‍යාංශය : දැ.ගැ.ස.
2. ලේකම් - ආර්ථික සංවර්ධන අමාත්‍යාංශය : දැ.ගැ.ස.
3. ලේකම් - ළමා සංවර්ධන හා කාන්තා කටයුතු අමාත්‍යාංශය : දැ.ගැ.ස.
4. ලේකම් - සෞඛ්‍ය අමාත්‍යාංශය : දැ.ගැ.ස.
5. සියළු දිස්ත්‍රික් ලේකම්වරුන් : දැ.ගැ.ස. සහ අ.ක.ස 
6. පරිවාස කොමසාරිස් - පරිවාස හා ළමා ආරක්ෂණ දෙපාර්තමේන්තුව : දැ.ගැ.ස.
7. අධ්‍යක්ෂ - පවුල් සෞඛ්‍ය කාර්යාංශය : දැ.ගැ.ස.සහ අ.ක.ස
8. පළාත් පරිවාස කොමසාරිස්වරුන් : දැ.ගැ.ස.
9. සභාපති - ළමා ආරක්ෂණ අශිකාරිය : දැ.ගැ.ස.
10. සභාපති - ශ්‍රී ලංකා විදේශ සේවා නියුක්ති කාර්යාංශය : දැ.ගැ.ස. සහ අ.ක.ස 
11. සාමාන්‍යාධිකාරි - ශ්‍රී ලංකා විදේශ සේවා නියුක්ති කාර්යාංශය : දැ.ගැ.ස. සහ අ.ක.ස 
12. අතිරේක සාමාන්‍යාධිකාරි - (දේශීය කටයුතු) - ශ්‍රී ලංකා විදේශ සේවා නියුක්ති කාර්යාංශය : දැ.ගැ.ස. සහ අ.ක.ස 