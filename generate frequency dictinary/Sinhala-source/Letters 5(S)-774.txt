විදේශ රැකියා ප්‍රවර්ධන හා සුබසාධන අමාත්‍යංශය
මගේ අංකය - MFE/RAD/2/10
ඔබේ අංකය -
දිනය -

සියලළුම ප්‍රාදේශීය ලේකම්වරුන් මගින් 
සංවර්ධන නිලධාරීන් වෙත 

පවුල් පසුබිම් වාර්තා නිර්දේශ කිරීම 

පවුල් පසුබිම් වාර්තා නිර්දේශ කිරීම පිළිබඳව පහත සඳහන් උපදෙස් ඔබ වෙත ලබා දෙමි.

					01. මගේ MFE/RAD/2/10 හා 2014/03/06 දිනැති චක්‍රලේඛය මගින් දක්වා ඇති පරිදි පවුල් පසුබිම් වාර්තාව නිර්දේශ කරන විට 
					R(Recommended) ලෙස ද නිර්දේශ නොකරන විට NR(Not Recommended) ලෙස ද SMS කෙටි පණිවිඩය මගින් තහවුරු කරන ලෙස දන්වා ඇතත් 
					ඇතැම් නිලධාරීන් විසින් නිර්දේශ නොකරන පවුල් පසුබිම් වාර්තා සඳහා NR(Not Recommended) ලෙස කෙටි පණිවුඩ මගින් දැනුම් නොදෙන අවස්ථා පවතින බව මා වෙත වාර්තා වී ඇත. 
					එසේ කෙටි පණිවුඩ මගින් දැනුම් නොදීම නිසා වංචනික ලෙස වෙනත් ප්‍රදේශවල සංවර්ධන නිලධාරීන් මගින් නිර්දේශය ලබාගෙන විදෙස්ගත වීම සිදුවන බව පෙනී ගොස් ඇත. 
					එබැවින් මින් ඉදිරියට නිර්දේශ නොකරන ලද පවුල් පසුබිම් වාර්තා සඳහා අදාල NR(Not Recommended) කෙටි පණිවුඩය එවීම අනිවාර්යය වන බව දන්වා සිටිමි.

					02. එසේම අදාල පවුල් පසුබිම් වාර්තාව නිර්දේශ කරන දිනය, ඒ සම්බන්ධ කටයුතු වලදී ඉතා වැදගත් සාක්ෂියක් වන බැවින් 
					තම අත්සන සමගින් පවුල් පසුබිම් වාර්තා නිර්දේශ කළ/ නිර්දේශ නොකළ දිනය යෙදීම අනිවාර්යය වේ.

					03. ඉහත (1) හා (2) හි සඳහන් නිර්දේශ කරන ලද හා නිර්දේශ නොකරන ලද පවුල් පසුබිම් වාර්තාවලට
					අදාල සියළුම ලේඛන තබා ගැනීම සඳහා කාර්යාලය තුළ විධිමත් ලිපිගොනුවක් පවත්වා ගෙන යායුතු ය.

					04. එක් අයෙකු සඳහා නිර්දේශ කරන ලද පවුල් පසුබිම් වාර්තාවක  වලංගු කාලය සංවර්ධන නිලධාරියා විසින් නිර්දේශ කරන ලද දිනයේ සිට මාස 06 ක කාලයකි. 
					එම කාලය තුළ ඇය විදේශ ගතවීමට අපොහොසත් වුවහොත් නව පවුල් පසුබිම් වාර්තාවක් ලබා ගැනීම අවශ්‍ය වේ. 

					05. කිසිම අවස්ථාවක ක්ෂේත්‍ර පරීක්ෂණයකින් තොරව පවුල් පසුබිම් වාර්තා නිර්දේශ කිරීම සිදු නොකළ යුතු අතර 
					එවැනි අවස්ථා වාර්තා වුවහොත් 
					අදාල නිලධාරින්ට විරුද්ධව දැඩි විනය පියවර ගැනීමට සිදු වේ.

					06. එමෙන්ම ඔබ විසින් වෙනත් ආයතන වෙත ලිපි යොමු කිරීමේ දී 
					ඔබගේ ආයතන ප්‍රධානියා වන ප්‍රාදේශීය ලේකම් මගින් ප්‍රාදේශීය ලේකම් කාර්යාලයේ ලිපි ශීර්ෂය (Letter Head) යටතේ 
					එම ලිපි ඉදිරිපත් කල යුතු බව කාරුණිකව දැනුම් දෙමි.

නිශ්ශංක එන් විජේරත්න, 
ලේකම්, 
විදේශ රැකියා ප්‍රවර්ධන හා සුබසාධන අමාත්‍යාංශය 

පිටපත් - 
01. සියලු දිස්ත්‍රික් ලේකම්වරුන් - දැ.ගැ.ස 
02. සභාපති - ශ්‍රී.ලං.වි.සේ.නි.කා - දැ.ගැ.ස  
03. සාමන්‍යාධිකාරී - ශ්‍රී.ලං.වි.සේ.නි.කා - දැ.ගැ.ස
04. අතිරේඛ සාමන්‍යාධිකාරී - ශ්‍රී.ලං.වි.සේ.නි.කා - දැ.ගැ.ස