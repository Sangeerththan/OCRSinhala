අභ්‍යන්තර ප්‍රවාහන අමාත්‍යංශය

දුරකථන
අමාත්‍ය - 0112688718
ලේකම් - 0112682965
කාර්යාලය - 0112687105
ෆැක්ස් - 0112684930

මගේ අංකය - MT/02/05/01/01
ඔබේ අංකය -
දිනය - 2015. 05. 14

මෝටර් රථ ප්‍රවාහන දෙපාර්තමෙන්තුව

දුම්රිය සාමාන්‍යාධිකාරී
දුම්රිය දෙපාර්තමෙන්තුව

ප්‍රධාන විධායක නිලධාරී
ශ්‍රී ලංකා ගමනාගමන මණ්ඩලය

සභාපති
ජාතික ගමනාගමන කොමිෂන් සභාව

සභාපති
ජාතික ප්‍රවාහන වෛද්‍ය ආයතනය

විදේශ සංචාර සඳහා නිවාඩු අනුමත කිරීම

රාජකාරී සහ පෞද්ගලික අවශ්‍යතා සඳහා විදේශගත වන ඔබ ආයතනයේ සේවය කරන නිලධාරීන්ගේ 
විදේශ නිවාඩු ඉල්ලීම් අනුමැතිය සඳහා ඉදිරිපත් කිරීමේ දී පහත කරැණු කෙරහි අවධානය යොමු කරන ලෙස කාරැණිකව දන්වමි. 
තවද බොහෝ ආයතන විදේශ නිවාඩු ඉල්ලුම් කිරීමේ දී, ඒ සඳහා අදාල වන ලිපි ලේඛන සියල්ල සහිතව ඉදිරිපත් නොකරන අවස්ථා නිරන්තරයෙන් නිරීක්ෂණය වී ඇත.
මෙම තත්ත්වය මගහරවා ගැනීම සඳහා පහත සඳහන් කරැණු පිළිබඳව අවධානය යොමු කරමින්, 
අදාල ඉල්ලීම් ඉදිරිපත් කරන ලෙස මෙයින් වැඩිදුරටත් දන්වමි.

					1. විදේශ නිවාඩු ලබා ගැනීමට ඉල්ලුම් කිරීමේ දී ඉල්ලීම ඉදිරිපත් වී මසකට ප්‍රථමයෙන් හෝ සාධාරණ කාලයක් තුළ 
					අමාත්‍යංශය වෙත අදාළ ඉල්ලුම්පත්‍ර වල මුල් පිටපත් දෙකක් ඉදිරිපත් කිරීමට කටයුතු කළ යුතුය.
					ඇතැම් ආයතන අදාල ඉල්ලුම් පත්‍රවල ඡායා පිටපත් එවනු ලබන අතර
					මුල් පිටපත් දෙකක් එවීම අනිවාර්ය බව කාරෑණිකව සලකන්න.
					
					2.	සමහර අවස්ථාවල දී විදේශ සංචාරය අචසාන වීමට ආසන්නයේ දී 
					ඇතැම් විදේශ නිවාඩු අනුමැතිය සඳහා අමාත්‍යංශය වෙත ඉදිරිපත් කරන අවස්ථා නිරීක්ෂණය වන අතර, 
					ඉදිරියේ දී එවැනි අයදුම්පත් සඳහා අනුමැතිය ලබා නොදීමට කටයුතු කරන ලෙස දන්වා, 
					අග්‍රාමාත්‍ය කාර්යාලයෙන් අමාත්‍යංශය වෙත යොමු කරන ලද ලිපියේ පිටපතක් ඔබේ දැන ගැනීම පිණිස මේ සමග අමුණා එවමි.
					
					3.	නිලධාරියා විදේශගතව සිටින කාලය තුළ දී  එම නිලධාරියාගේ රාජකාරී කටයුතු ආවරණය කෙරෙන ආකාරය පිළිබඳව, 
					වැඩ ආවරනය කරන නිළධාරියාගේ කැමත්ත සහිත ලිපියක් ද සමග  
					ආයතන ප්‍රධානියාගේ නිර්දේශය නිවාඩු ඉල්ලුම් කරන ලේඛනය සමග එවිය යුතුය.
					
					4.	විදේශ නිවාඩු ඉල්ලුම් පත්‍රයේ පසුගිය වර්ෂවල නිවාඩු පිළිබඳ විස්තරය පැහැදිලිව සටහන් කර තිබිය යුතුය.
					
ඉහත කරැණු පිළිබඳව ඔබ කාරැණිකව අවධානය යොමු කරන අතර ඉහල සඳහන් අඩුපාඩු මගහරවා ගෙන, 
විදෙස් නිවාඩු අනුමත කිරීමේ ක්‍රියාවලිය ක්‍රියාත්මක කිරීම සඳහා 
ඔබගෙන් ලැබෙන සහාය ඉතා  අගය කොට සලකමි.

බී. ඩී. එල්. ධර්මප්‍රිය
අතිරේක ලේකම්
අභ්‍යන්තර ප්‍රවාහන අමාත්‍යංශයේ ලේකම් වෙනුවට